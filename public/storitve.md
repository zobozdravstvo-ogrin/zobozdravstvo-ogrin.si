---
layout: services
title: Storitve
description: Opis nudenih storitev
image: /images/uploads/delo.png
---

## Storitve

V naši zobozdravstveni ordinaciji izvajamo vse storitve, ki jih obsega splošno zobozdravstvo.

To so:
- Otroško in mladinsko zobozdravstvo (s koncesijo)
- Preventivni posegi in svetovanje
- Konzervativni posegi
- Parodontološka oskrba
- Endodontska zdravljenja
- Kirurški postopki
- Protetika

Zdravljenju in rehabilitaciji pristopamo celostno, zato so lahko pred protetično oskrbo nujni  endodontski ali parodontološki postopki, saj se protetični rehabilitaciji pristopa le v primeru zdravih obzobnih tkiv in zob.

Otroško zobozdravstvo in preventiva obsega spremljanje izraščanja zob in razvoj ustne votline pri otrocih, preprečevanje in zdravljenje zobne gnilobe ter zgodnje preprečevanje ortodontskih anomalij. Po potrebi lahko splošni zobozdravnik napoti pacienta v specialistično ordinacijo za zobno in čeljustno ortopedijo (ortodontijo)

Konzervativni posegi obsegajo odstranjevanje zobne gnilobe sanacijo stanj po poškodbah ter nadomeščanje izgubljenega zobnega tkiva z aloplastičnimi materiali, kot so amalgam, kompozit ali z drugimi cementi.

Parodontologija je veda o obzobnih tkivih. V ordinaciji splošnega zobozdravstva se opravljajo meritve obzobnih žepov in odstranjevanje mehkih in trdih oblog, ter s tem zmanjševanje vnetja obzobnih tkiv. V zapletenejših primerih vas lahko splošni zobozdravnik napoti h specialistu parodontologu na nadaljno zdravljenje

Endodontija obsega zdravljenje pulpe ob vnetjih in poškodbah, zelo pogosto pa obsega tudi odstranitev živca iz zoba z instrumenti, podobnimi iglicam, vse to pa z  namenom ohranjanja sicer avitalnega zoba v čeljusti. Izpraznjen prostor se nato napolni, ter oskrbi s protetičnim nadomestkom  ali konzervativno nadgradnjo.

V kirurške postopke, ki jih v lokalni anesteziji izvaja splošni zobozdravnik, (in jih izvajamo tudi v naši ordinaciji) se uvrščajo ekstrakcije in postopki ob bolečinah kot so incizija in drenaža abscesov, zapletenejše postopke, kot so komplicirane ekstrakcije, apikotomije, frenulektomije in drugo pa opravlja specialist oralne kirurgije.

Protetika se deli na snemno (to so pripomočki ki se iz ust lahko odstranijo. Sem se uvrščajo delne in  popolne proteze) ter fiksno, (pripomočki ki se cementirajo na ostale zobe, kamor se uvrščajo prevleke in mostički). Za zapletenejše primere vas zobozdravnik lahko napoti h specialistu zobne protetike, večino stanj pa se rešuje v ordinaciji splošnega zobozdravstva

